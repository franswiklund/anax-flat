<h1>Färgschema</h1>

<p>Jag valde mina tre exempel genom att leta runt på hemsidor som samlar och visar upp det dom själva anser är "bra" webbdesign. Jag brukar titta på den här typen av sidor i mitt jobb och tycker att det är ett bra sätt att få en överblick över en stor mängd olika hemsidor på samma gång, och på det sättet kunna se skillnader och likheter mellan dom.</p>

<p>Hemsidorna jag har valt är inte nödvändigtvis så olika i sina syften eller i sina utformningar av färgpaletter, men dom ser ändå väldigt olika ut rent estetiskt vilket jag tycker är intressant.</p>

<p>Den första sidan jag har valt tillhör den norska arkitektur/design-jätten <a href="http://snohetta.com">Snøhetta</a>. Den andra tillhör den tyska designstudion <a href="http://deutscheundjapaner.com">Deutsche und Japaner</a> och den tredje tillhör konferensen <a href="http://oneandall.io">One and All</a> som handlar om kreativitet.</p>

<h2>Snøhetta</h2>

<img src="../htdocs/img/snohetta.png" style="display: inline-block;width: 66%;min-width: 300px;border: 1px solid black">

<h3>Färgval</h3>

<img src="../htdocs/img/snohetta-palett.png" style="display: inline-block;width: 20%;min-width: 100px">

<p>Webbplatsen använder sig av en monokrom färgpalett som går från svart till vitt med en eller några nyanser av grått. Här ges minst sagt rikligt med "white-space". De svarta och gråa partierna är i klar minoritet och används bara i text och för att indikera "hover". Även bilderna går i gråskala tills man för musen över dom då dom fylls med färg och kommer till liv på ett ganska behagligt vis. Webbplatsen känns överlag väldigt stilren, seriös och strikt vilket rimmar bra med den typen av design som företaget sysslar med. Den där lilla dosen av färg som kommer när man hovrar över bilderna är dock välbehövlig.</p>

<h3>Typsnitt</h3>

<p>Det norska typsnittet Akkurat används genomgående på hela sidan men varierar ganska häftigt i storlek och en fetare variant används i rubriker. Akkurat är ett sans-serif typsnitt.</p>

<h2>Deutsche und Japaner</h2>

<img src="../htdocs/img/japaner1.png" style="display: inline-block;width: 66%;min-width: 300px;border: 1px solid black">

<img src="../htdocs/img/japaner2.png" style="display: inline-block;width: 66%;min-width: 300px;border: 1px solid black">

<h3>Färgval</h3>

<img src="../htdocs/img/japaner-palett.png" style="display: inline-block;width: 20%;min-width: 100px">

<p>Webbplatsen använder sig av en typ av triangulär färgpalett där svart och vit används som primära färger i bakgrund och text. Lite beroende på vart på sidan du befinner dig kan även den intensivt röda färgen få en mer dominant roll men den används främst som accentfärg. Jag upplever att färgerna på den här webbplatsen också för tankarna till seriositet, men att den till skillnad från föregående sida känns aningen mindre seriös utan att det för den delen är negativt. Webbplatsen känns lekfull i hur färgerna används och byter plats med varandra i hierarkin.</p>

<h3>Typsnitt</h3>

<p>Deutsche und Japaner använder sig av ett serif och ett sans-serif typsnitt. Serif-typsnittet ser ut att vara en variant av Guardi, möjligen något omritad för att göra det unikt för dom själva. Sans-serif typsnittet är en tunn vikt av klassikern Avenir. Guardi används som det primära typsnittet i både rubriker och brödtext medan Avenir används för mindre rubriker och informationstexter på t.ex. Kontakt-sidan.</p>

<h2>One and All</h2>

<img src="../htdocs/img/one-all.png" style="display: inline-block;width: 66%;min-width: 300px;border: 1px solid black">

<h3>Färgval</h3>

<img src="../htdocs/img/one-all-palett.png" style="display: inline-block;width: 20%;min-width: 100px">

<p>Även denna webbplats använder sig av triangulär färgpalett, men här får alla färger ungefär lika mycket plats. Bakgrunden är genomgående vit och fluorescerande grön men eftersom all text är svart och texten tillåts så pass mycket plats av sidans totala yta så känns användningen av dom olika färgerna ändå jämnt fördelad. Den här webbplatsens färger och hur dom använts känns väldigt lekfull med sina skiftande mönster och spretiga placering av grafiska element. Men mitt intryck av den är att det hela inte känns så seriöst. Det hela passar väl ganska bra om dom vill förmedla någon typ av generell idé om vad kreativitet är…</p>

<h3>Typsnitt</h3>

<p>Här hade jag problem med att hitta typsnittet som används men det skulle kunna vara Bureau Grot Wide. Oavsett om det är det eller någonting annat så är det i alla fall det enda typsnittet som används på sidan och det är en blandning mellan en s.k. slab-serif och en sans-serif.</p>
