<h1>Designprinciper</h1>

<p>Jag har gjort mitt urval helt baserat på att jag ville använda mig av exempel som jag själv tycker är intressanta. Jag ville att varje webbplats skulle innehålla någonting som jag anser är lite utöver det vanliga, webbplatser som med sin design utmärker sig och som väcker tankar hos mig själv. På det sättet blir uppgiften mycket mer spännande.</p>

<p>Den första sidan jag har valt är <a href="https://dot.legal/">Dot.</a> som sysslar med konsultverksamhet inom juridik och design. Den andra är designstudion <a href="http://wax-studios.com/">Wax Studios</a>  och den tredje är <a href="https://letsmuseeum.com/">Lets Museeum</a>.</p>

<p>För att göra den här utvärderingen möjlig så har jag använt mig av mina egna kunskaper inom området i kombination med en  <a href="https://www.canva.com/learn/design-elements-principles/">artikel</a> som fanns med i kurslitteraturen.</p>

<h2>Dot.</h2>

<img src="../htdocs/img/dot.png" style="display: inline-block;width: 66%;min-width: 300px;border: 1px solid black">

<p>Den här webbplatsen finns till för att visa upp tidigare projekt som Dot har deltagit i samt informera om deras verksamhet samt locka till sig nya kunder. Webbplatsens design ger ett väldigt mörkt och seriöst intryck som jag inte är helt övertygad om är till deras fördel. Det som kännetecknar webbplatsen mer än någonting annat, och som var det jag själv fastnade för är den rörelse som dom har lyckats få in på själva landningssidan och den starka kontrasten mellan sidan olika komponenter. En ljusblå kula rör sig titt som tätt över skärmen i vad som ser ut som en "kulbana" skapad i 3D. Jag tycker att sidan är för mörk, dom skulle behöva väga upp det mörka med t.ex. fotografier på ett mycket mer genomgående sätt än vad dom gör nu.</p>

<p>Jag anser att dom designprinciper som används tydligast på den här webbplatsen är Balance, Direction och Movement. Balance hittar vi genomgående i hur texter och bilder är smakfullt utplacerade på webbplatsens olika sidor för att ge sidornas alla delar ungefär samma vikt. Direction och Movement syns allra tydligast i hur landningssidan är uppbyggd. Kulan som åker i kulbanan går hela tiden neråt och försvinner från vårt synfält i skärmens underkant vilket leder till att jag vill scrolla neråt. De olika texterna är också utplacerade som en slags trappa som förtydligar att det finns mer att se om vi scrollar ner. Direction är också tydligt på webbplatsens andra flikar där text och bild varvas omvartannat i en nedåtgående rörelse.</p>

<h2>Wax Studios</h2>

<img src="../htdocs/img/waxstudios.png" style="display: inline-block;width: 66%;min-width: 300px;border: 1px solid black">

<p>Den här webbplatsen syfte är precis som den förra att visa upp tidigare jobb som Wax Studios har arbetat med och som marknadsföring för potentiella nya kunder, men den känns inte alls lika informativ utan lite mer obrydd på ett behagligt vis. Den här webbplatsens designs huvudsakliga kännetecken skulle jag säga är lekfullhet. På landningssidan finns en uppsättning prickar som ständigt rör på sig och byter färg i takt med att bakgrundsbilden förändras. Prickarnas beteende går att påverka genom att svepga pekaren över dom vilket är roligt för mig som besökare. Det är ett lustfyllt sätt av Wax Studios att visa upp sina projekt på. Jag tycker verkligen att den här webbplatsen gynnar sitt syfte eftersom jag som besökare blir intresserad av, och lite konfunderat kring, vad Wax Studios faktiskt jobbar med. Jag får en känsla av att dom håller på med roliga saker. </p>

<p>Den här webbplatsen använder sig främst av Movement och Symmetry. Movement finner vi i webbplatsens kärna, den lekfulla landningssidan med prickarna som rör sig. Symmetry finner vi dels i prickarna på landningssidan, men kanske framförallt i undersidorna där vi får en tydlig överblick över alla projekt som dom har varit involverade i. De stora bilderna följer en grid med ett jämnt antal spalter och visas antingen upp två och två eller en och en. Även dom mindre i ögonfallande delarna av sidan, navbar och sticky-footer har sina element utplacerade i hörnorna vilket ger ett rent och lugnt intryck.</p>

<h2>Lets Museeum</h2>

<img src="../htdocs/img/letsmuseeum.png" style="display: inline-block;width: 66%;min-width: 300px;border: 1px solid black">

<p>Den här webbplatsens syfte är att informera om och sälja en tjänst som går ut på alternativa guidade turer på olika museer i Schweiz. Det som kännetecknar den här webbplatsens design är en typ av kontrollerat kaos och ungdomlighet. Jag tycker att designen gynnar syftet på det sättet att jag är övertygad om att den talar till den målgruppen dom vill nå, ungdomarna. Däremot är jag lite osäker på om dom lyfter fram sin tjänst på bästa sätt. Det är lite svårt att förstå vad det är dom säljer.</p>

<p>De enklaste designprinciper som går att urskilja på den här webbplatsen är Movement och Randomness. Landningssidan är återigen (jag börjar ana ett mönster) fylld med olika delar som rör sig på alla möjliga sätt. Vi hittar också Randomness på landningssidan, eller i alla fall en typ av planerad rörighet. Olika element korsar varandra och visas upp på okonventionella sätt. Webbplatsens undersidor är lite mer lågmälda men det finns fortfarande inslag av rörelse och randomness trots att dom känns mer strukturerade. Och tur är väl kanske det…</p>
