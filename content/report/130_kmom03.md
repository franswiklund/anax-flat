Kmom03
===============================

**Hur känns det att vara styrd till ett vertikalt grid, hämmande eller stödjande?**

Jag älskar grids och känner mig betydligt mer bekväm med ett än utan. I mitt dagliga jobb som grafisk formgivare så handlar det väldigt ofta om att strukturera upp information som jag fått från en kund för att den ska kommuniceras på ett så bra sätt som möjligt. Och detta löser jag oftast genom att använda någon typ av grid, oavsett om det handlar om att göra en årsrapport, layouta en bok eller att designa en hemsida.

**Hur känns det att jobba med ett typografiskt horisontellt/baseline grid, ser du någon poäng med det?**

Den här frågan flyter lite ihop med mitt svar på föregående fråga, men jag känner mig som sagt väldigt bekväm med att arbeta i grids. När ett projekt innehåller mycket typografi så tycker jag nästan att en grid är en förutsättning för att lyckas bra.

**Berätta om hur du valde typsnitt till din webbplats.**

Jag valde Helvetica eftersom det enligt mig är det bästa typsnittet som någonsin har ritats.

**Har du jobbat med liknande layouttekniker sedan tidigare?**

Jag har förhållit mig till olika grids när jag har samarbetat med utvecklare och programmerare men då som designer. Det känns kul att få lära sig lite om grids men sett från ett annat perspektiv.

**Du börjar se hur man kan jobba med LESS, kommentarer på det?
Hur uppfattade du nivån på detta kmom? Svårt, lagom, många nya begrepp?**

Det är kul! Och jag börjar verkligen förstå hur mycket LESS och Sass kan förenkla arbetet med skapandet av en hemsida. Jag tycker att det här momentet var för omfattande om jag ska vara ärlig, de föregående två momenten har varit mer lagom. Begreppen har jag inga problem med eftersom dom förekommer i mitt arbete titt som tätt, men uppgifterna var för omfattande.
