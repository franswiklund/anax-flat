Kmom02
===============================

**Vad tycker du om LESS så här långt, och det sättet vi jobbar med LESS-moduler i vårt tema?**

Jag tycker att LESS har varit ganska intressant än så länge. Jag har tittat lite på Sass tidigare men mer för att få en generell uppfattning kring vad det är. Vad jag har hört är Sass vanligare än LESS så jag blev lite förvånad över att delkursen inte fokuserar på det istället. Men jag antar att det inte är några större problem att lära sig Sass om man är bekant med hur LESS fungerar sedan tidigare.

**Hur kändes det att kompilera LESS till CSS, var det något du reflekterade över?**

Det kändes bra. Jag har inte stött på problem hela tiden som jag gjorde under den förra delkursen vilket är skönt. Jag tycker också att uppgifterna rent generellt känns lite mindre omfattande än dom gjorde i förra delkursen där jag personligen tyckte att det var lite för mycket att göra varje vecka. Jag hade svårt att hinna med allt som skulle göras.

**Har du varit bekant med Makefiler och make sedan tidigare, eller något liknande byggverktyg? Hur uppfattar du make så här långt?**

Jag hade ingen aning om vad Makefiler var över huvud taget innan jag började läsa om det i samband med att den här delkursen startade. Jag tycker att det känns som en värdefull del att kunna så det är kul att vi får träna lite på det. Jag tror inte att jag har hundraprocentig koll på hur allt fungerar med Makefiler än men det blir tydligare ju mer jag håller på med det.

**Fann du nytta i de videor som var kopplade till detta kursmoment?**

Jag tycker att videolektionerna till den här delkursen har varit jättebra än så länge. Mikael är väldigt duktig pedagogiskt och det är lätt att hänga med i vad han gör. Jag hoppas att det fortsätter på det här viset även i kommande moment.
