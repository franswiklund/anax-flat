Kmom04
===============================

**Hur känner du inför färger och webbplatser? Föredrar du något särskilt ljust, mörkt, färgglatt?**

Jag är väl bekant med att jobba med färger och hur färger bör och inte bör kombineras. Själv är jag en ständig förespråkare för minimalism och tycker generellt att det är bättre att vara sparsam med uttryck i färg. Men att helt strunta i färg blir också ofta ganska intetsägande även om det känns rent och snyggt.

**Har du funderat på hur webbplatsers färgskala och färgsättning påverkar besökarens känsla av webbplatsen? Bidrar val av typsnitt till den känslan?**

Som sagt, en hemsidas färgskala säger väldigt mycket om vad skaparen av sidan vill att du som besökare ska känna. Detta tycker jag blev väldigt tydligt i min analys av olika webbsidors färgpaletter. Jag gillar när hemsidor använder få färger, men ändå fler än svart och vitt. Det får gärna finnas en accentfärg med som gör att jag hajar till. Om en hemsida inte vill använda någonting annat än svart och vitt blir det extra viktigt att färger i bildinnehåll lyfts fram och ges rikligt med utrymme för att inte besökaren ska tappa intresset. Självklart bidrar val av typsnitt till den här känslan, det spelar ingen roll hur fin färgpalett du använder om det märks att du inte har någon koll på typsnitt.

**Hur känns din LESS-struktur så här långt?**

Den känns bra! Det blir bara tydligare och tydligare för mig hur mycket LESS faktiskt förenklar mitt arbete och sparar mig massvis med tid. Jag kommer aldrig tänka tanken att göra en mer omfattande hemsida utan LESS eller Sass i framtiden tack vare den här kursen.

**Hur valde du att göra med ditt eget default tema?**

Jag valde att återgå till i princip samma tema som jag redan använde som default-tema eftersom det mest motsvarar min egen smak. En monokron färgpalett i svart, grått och vitt där färgerna i bilderna får ta plats medan ögonen får vila när dom läser text.

**Var det något särskilt som du uppfattade som utmanande i detta kmom?**

Jag tycker att detta moment höll en ganska lagom nivå även om det tog en del tid att hitta sidor att analysera och färger att använda. Det var ett roligt moment överlag och jag ser fram emot nästa.
