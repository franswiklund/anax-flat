Kmom06
===============================

**Hur känns det att tänka i termer av designelement och designprinciper?**

Jag tänker alltid i termer av designelement och principer så just den grejen är inte ny för mig. Däremot så brukar just den delen vara min uppgift, men det stannar också vid att tänka ut hur någonting ska se ut och sedan skissa upp själva lösningen.

Att ta dessa tankar och själv stå för implementeringen av dom genom att själv skriva CSS är helt nytt för mig och jag blir ofta frustrerad p.g.a. att jag ännu inte är så pass skicklig att jag får till alla lösningar så som jag vill ha dom. Jag ser fram emot den dagen då jag inte längre känner mig hämmad av bristande kunskaper inom HTML/CSS.

**Har du en klar uppfattning om hur designelement och designprinciper samverkar för att skapa en design?**

Jag har en tydlig bild av hur designelement och principer samverkar, men jag har som sagt svårt för att förverkliga dessa visioner i dagsläget.

**Har du en uppfattning om “the final touch” och vad det kan vara i sammanhanget webbdesign?**

Ja. "The final touch" är för mig det som skiljer en riktigt bra webbplats från en helt ok sådan. Det är det där lilla extra och det där som visar att designen verkligen är väl genomtänkt. Jag som designer upplever ofta att många webbplatser lägger för stort fokus vid häftiga funktioner och glömmer bort användarvänligheten och formgivningen. Det är inte fören man lägger vikt vid alla dessa delar som en webbplats kan bli riktigt bra.

**Har du under kursen skapat dig en känsla för begreppen god design, vad det innebär och vad som är subjektiv och objektivt inom området?**

Jag har sedan tidigare 4 års utbildning och några års arbetserfarenhet inom grafisk formgivning så jag har av förklarliga skäl inte lärt mig någonting om vad som är god design under den här kursen som jag inte kunde innan.

Däremot har jag lärt mig mycket om hur jag kan tänka för att ta en designidé från ritbordet till färdig webbplats eftersom vi har fått skriva mycket CSS, och det uppskattar jag verkligen.
